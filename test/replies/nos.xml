<?xml version="1.0" encoding="UTF-8"?>
<?xml-stylesheet type="text/xsl" media="screen" href="/~d/styles/rss2full.xsl"?><?xml-stylesheet type="text/css" media="screen" href="http://feeds.feedburner.com/~d/styles/itemcontent.css"?><rss xmlns:atom="http://www.w3.org/2005/Atom" version="2.0">
<channel>
<title>NOS Nieuws</title>
<link>http://nos.nl/</link>
<description>NOS Nieuws</description>
<language>nl-nl</language>
<copyright>Copyright NOS-RTV</copyright>
<pubDate>Sat, 25 Apr 2015 19:49:42 +0200</pubDate>
<lastBuildDate>Sat, 25 Apr 2015 19:49:42 +0200</lastBuildDate>
<category>News</category>
<managingEditor>nosonline@nos.nl (NOS Digitale Media)</managingEditor>

<atom10:link xmlns:atom10="http://www.w3.org/2005/Atom" rel="self" type="application/rss+xml" href="http://feeds.feedburner.com/nosnieuwsalgemeen" /><feedburner:info xmlns:feedburner="http://rssnamespace.org/feedburner/ext/1.0" uri="nosnieuwsalgemeen" /><atom10:link xmlns:atom10="http://www.w3.org/2005/Atom" rel="hub" href="http://pubsubhubbub.appspot.com/" /><image><link>http://www.nos.nl</link><url>http://static.nos.nl/static/global/images/icons/ico_nos.png</url><title>NOS</title></image><item>
<title><![CDATA[President Piëch verliest machtsstrijd bij Volkswagen]]></title>
<link>http://nos.nl/l/787605</link>
<enclosure type="image/jpeg" url="http://content.nos.nl/data/image/l/2015/04/25/787604.jpg" length="11933" />
<description><![CDATA[<p>De ruzie binnen de top van Volkswagen heeft geleid tot het vertrek van president-commissaris Ferdinand Piëch. Hij legt zijn functie bij de Duitse autofabrikant per direct neer. Zijn vrouw stapt ook uit de raad van commissarissen.</p><p>De ruzie ontstond toen Piëch <a href="http://nos.nl/artikel/2029862-ruzie-tussen-topmannen-volkswagen.html">publiekelijk afstand</a> nam van CEO Martin Winterkorn. Die liet vervolgens weten dat hij niet van plan was om op te stappen. Winterkorn bleek te worden gesteund door de top van Volkswagen. Een van hen is Wolfgang Porsche, de neef van Piëch. </p><h2>Kleinzoon</h2><p>Ferdinand Piëch staat al twintig jaar aan de top van Volkswagen. Hij is de kleinzoon van de bedenker van de beroemde Volkswagen Kever. </p><p>In een verklaring schrijft Volkswagen dat de ruzie schade heeft toegebracht aan het vertrouwen dat nodig is voor een succesvolle bedrijfsvoering. Het bedrijf zit momenteel midden in een grote reorganisatie, waarbij miljarden euro's moeten worden bezuinigd.</p>]]></description>
<pubDate>Sat, 25 Apr 2015 19:49:42 +0200</pubDate>
<guid isPermaLink="false">http://nos.nl/l/787605</guid>
</item>
<item>
<title><![CDATA[Reisbureaus: Nederlandse toeristen maken het goed]]></title>
<link>http://nos.nl/l/787603</link>
<enclosure type="image/jpeg" url="http://content.nos.nl/data/image/l/2015/04/25/787602.jpg" length="18921" />
<description><![CDATA[<p>Er zijn zeker 140 Nederlanders met een reisbureau op vakantie in Nepal, dat getroffen is door een aardbeving. Met Djoser zijn 60 tot 70 mensen op vakantie naar Nepal gegaan, met SNP en Fox Vakanties ruim 70.</p><p>Iedereen maakt het goed, zeggen de reisorganisaties op basis van telefoontjes met de Nederlanders in Nepal. </p><p>Een groep van 30 die met SNP op vakantie is, moet morgen vanuit Kathmandu naar Nederland terugkeren. SNP verwacht dat ze zonder oponthoud kunnen vertrekken.</p><h2>Luchthaven</h2><p>Er waren vandaag berichten dat de luchthaven is gesloten vanwege <a href="http://nos.nl/artikel/2032397-dodental-nepal-blijft-stijgen-noodtoestand-uitgeroepen.html">de aardbeving</a>, maar alles wijst erop dat er nog steeds vliegtuigen kunnen landen en opstijgen. Wel is een aantal vluchten geannuleerd. </p><p>De Nederlander Thomas Tierolff, die spirituele reizen naar Nepal organiseert, zegt vanuit Kathmandu dat tien Nederlandse toeristen in de vallei van Kathmandu een wandeling naar een klooster maakten toen de aardbeving begon. Ze belden hem in paniek om te vragen wat ze moesten doen. Ze maken het goed, zegt Tierolff.</p><p>De grotere reisorganisaties, waaronder Holland International, Arke en Kras, zeggen dat ze momenteel geen georganiseerde reizen naar Nepal hebben. </p>]]></description>
<pubDate>Sat, 25 Apr 2015 19:32:27 +0200</pubDate>
<guid isPermaLink="false">http://nos.nl/l/787603</guid>
</item>
<item>
<title><![CDATA[De week in beeld: van huldiging PSV tot aardbeving in Nepal]]></title>
<link>http://nos.nl/l/787601</link>
<enclosure type="image/jpeg" url="http://content.nos.nl/data/image/l/2015/04/25/787592.jpg" length="19283" />
<description><![CDATA[<p>Een selectie van bijzondere, nieuwswaardige of spraakmakende foto's van afgelopen week. Van de huldiging van PSV in Eindhoven tot de Koningsspelen. Van een schipbreuk met bootvluchtelingen bij Rhodos tot een grote aardbeving in Nepal.</p>]]></description>
<pubDate>Sat, 25 Apr 2015 19:17:50 +0200</pubDate>
<guid isPermaLink="false">http://nos.nl/l/787601</guid>
</item>
<item>
<title><![CDATA[Verstappen wil de snelste zijn, zelfs in een zeepkist]]></title>
<link>http://nos.nl/l/787573</link>
<enclosure type="image/jpeg" url="http://content.nos.nl/data/image/l/2015/04/25/787569.jpg" length="16854" />
<description><![CDATA[<p>Max Verstappen gaat zijn geluk beproeven in een zeepkist. De Formule 1-coureur doet 16 mei mee aan een zeepkistenrace op de Cauberg in Valkenburg.</p> <p>Het team van Verstappen zal het daar op een 480 meter lang parcours vol hindernissen opnemen tegen zestig andere teams. Verstappen denkt dat hij een snelle tijd kan neerzetten. "De zeepkist heeft tenslotte vier wielen en een stuur", weet Verstappen, die zegt benieuwd te zijn naar de andere kisten die aan de strijd meedoen. </p> <p>Verstappen heeft ter voorbereiding alvast YouTube afgestruind. "Ik heb wat filmpjes met crashes bekeken en ik ga het parcours nog wel even vooraf verkennen." </p><h2>Zandvoort</h2><p>De jongste Formule 1-debutant is op zondag 28 juni ook te bewonderen tijdens het autosportevenement Italia a Zandvoort op het circuit in Zandvoort.</p><p>Ter promotie van dat evenement was Verstappen deze week nog in Nederland. Op een persconferentie van de 17-jarige coureur kwamen <a href="http://nos.nl/artikel/2032007-niemand-krijgt-max-verstappen-gek.html">zeventig journalisten</a> af.</p>]]></description>
<pubDate>Sat, 25 Apr 2015 18:26:56 +0200</pubDate>
<guid isPermaLink="false">http://nos.nl/l/787573</guid>
</item>
<item>
<title><![CDATA[Grieken speuren naar verborgen miljarden via Google Earth]]></title>
<link>http://nos.nl/l/787562</link>
<enclosure type="image/jpeg" url="http://content.nos.nl/data/image/l/2015/04/25/787560.jpg" length="20529" />
<description><![CDATA[<p>De Griekse overheid is honderden zeer vermogende Grieken op het spoor die belastingfraude hebben gepleegd. Dat zegt Dimitris Masinas, het hoofd van de speciale belastingeenheid 'fraudeaanpak zeer rijke individuen'. De aanhouding eerder deze week van bouwondernemer en miljardair <a href="http://nos.nl/artikel/2031762-griekse-bouwondernemer-opgepakt-voor-belastingontduiking.html">Leonidas Bobolas</a> is nog maar het begin, zegt Masinas.</p><p>Masinas werkt al 34 jaar bij de Griekse belastingdienst. Eerst als gewone inspecteur. Hij weet uit de praktijk hoe moeilijk het is om de belastingmoraal in Griekenland te veranderen. "De rijken betalen niet makkelijk, de armen wel."</p><p>Sinds een jaar staat Masinas aan het hoofd van de afdeling die speciaal is opgezet om mensen met een vermogen van meer dan twee miljoen euro door te lichten. Bijvoorbeeld artsen die volgens hun belastingaangifte 20.000 euro per jaar verdienen, net onder de belastingvrije voet, maar wel jachten blijken te bezitten en meerdere villa's.</p><h2>Villa's zoeken via Google Earth</h2><p>De eenheid zit in een groot kantoorgebouw, op een half uur rijden buiten het centrum van Athene. Hier werken 170 inspecteurs, advocaten en IT-specialisten.</p><p>In de noordelijke stad Thessaloniki zitten nog eens vijftien mensen, en twintig specialisten zijn gestationeerd bij het Griekse Openbaar Ministerie. "Ze pluizen de belastingaangiften door en vergelijken die bijvoorbeeld met dossiers uit het kadaster", zegt Masinas. "Wij doen heel veel via internet. Zo zoeken wij via Google Earth naar zwembaden en villa's."</p><p>"De rijken weten niet dat we op hun bankrekeningen kunnen kijken", legt Masinas uit. Maar sinds vorig jaar kan dat wel en binnenkort kan zijn dienst zelfs transacties van tien jaar geleden met terugwerkende kracht opvragen. Nederlandse inspecteurs van de belastingdienst hebben dat systeem helpen opzetten.</p><p>De eenheid is al door de vorige regering opgezet, in 2013. Maar de onderzoeken duren lang, verklaart Masinas, en beginnen nu pas hun vruchten af te werpen. Hij loopt naar de kast en laat een stapel cd-roms zien. "Allemaal zaken, er komen er nog 200 aan."</p><h2>Grote klapper</h2><p>Trots vertelt Masinas hoe zijn afdeling afgelopen jaar al 300 miljoen euro aan onbetaalde belastingen heeft opgespoord en geïnd. Een van de grootste klappers was Leonidas Bobolas. Dat onderzoek heeft hij zelf geleid. </p><p>De bouwondernemer had een belastingschuld van 4,1 miljoen euro, inclusief boetes en rente. Dat hij maar 1,8 miljoen hoefde te betalen, komt door een wet die is aangenomen door de nieuwe linkse regering. Iedereen die nog een schuld bij de belasting heeft, en die in één keer afbetaalt, krijgt de boete en rente kwijtgescholden.</p><p>Veel mensen, arm én rijk, maken van die mogelijkheid gebruik. In maart haalde de regering 147 miljoen op aan achterstallige belasting. Maar dat is nog altijd slechts een fractie van de 76 miljard euro die nog geïnd moet worden. </p><h2>Kritiek</h2><p>Er is ook kritiek op de wet. Het hoofd belastinginning van het vorige kabinet, Harris Theocharis, vindt dat de Grieken die slecht hun belasting betalen nu te gemakkelijk wegkomen en noemt dat oneerlijk voor de mensen die wel altijd keurig betaald hebben.</p><p>Dimitris Masinas is onlangs op bezoek geweest bij minister Varoufakis van Financiën. Die vindt het heel belangrijk wat wij doen, zegt Masinas. Hij is wel blij met de nieuwe aanpak. "Eigenlijk zouden de rijken 80 procent van alle belastinginkomsten moeten opbrengen en de armen 20 procent. Maar dat is nu andersom."</p>]]></description>
<pubDate>Sat, 25 Apr 2015 18:03:06 +0200</pubDate>
<guid isPermaLink="false">http://nos.nl/l/787562</guid>
</item>
<item>
<title><![CDATA[Microbiologen lauweren Artsen zonder Grenzen]]></title>
<link>http://nos.nl/l/787556</link>
<enclosure type="image/jpeg" url="http://content.nos.nl/data/image/l/2015/04/25/787555.jpg" length="14685" />
<description><![CDATA[<p><i>Door NOS-redacteur Rinke van den Brink vanuit Kopenhagen</i></p><p>Artsen zonder Grenzen (AzG) heeft een onderscheiding gekregen van de Europese Organisatie voor Medische Microbiologie en Infectieziekten (ESCMID). De microbiologen zijn diep onder de indruk van het werk van de artsenorganisatie. </p><p>Het is voor het eerst dat de ESCMID zo'n onderscheiding toekent. Dat gebeurde in Kopenhagen, op de eerste dag van het jaarcongres van de organisatie.</p><p>Artsen zonder Grenzen werd gelauwerd voor zijn "uitzonderlijke werk" en "unieke betrokkenheid" en voor de "enorme bijdrage aan de gezondheid in de wereld die de organisatie de laatste veertig jaar geleverd heeft".</p> <p>De enorme inspanningen van Artsen zonder Grenzen in de strijd tegen ebola, ook toen de hele wereld nog toekeek, werden in het bijzonder uitgelicht. </p> <h2> Uitgezet </h2> <p>Hilde De Clerck van AzG Vlaanderen nam de prijs trots in ontvangst. Ze was nauw betrokken bij het coördineren van de ebolahulpverlening in het veld. De Clerck stond uitgebreid stil bij die risico's. Ze vertelde hoe veertien van haar collega's aan ebola zijn bezweken, onder wie mensen die vanaf het begin klaar hadden gestaan om de ziekte te bestrijden. </p><p>En ze schetste de problemen van AzG-medewerkers die wel terugkeerden uit West-Afrika. Van sommigen weigerden de familieleden contact uit angst besmet te raken. Anderen werden om vergelijkbare redenen uit hun appartement gezet. </p> <h2> Uitgestoken hand </h2> <p>ESCMID-voorzitter Murat Akova roemde vooral de onbaatzuchtigheid van Artsen zonder Grenzen en de volledige neutraliteit van de organisatie. Hij benadrukte dat AzG over de hele wereld mensen helpt, ongeacht hun ras, geloof, nationaliteit, geslacht of overtuigingen.</p><p>Hij beloofde ook voor de toekomst steun van ESCMID voor AzG en riep met name jonge collega's op voor de medische hulporganisatie te gaan werken. De prijs voor AzG bestaat uit de eer. Er is geen geldbedrag aan verbonden. </p>]]></description>
<pubDate>Sat, 25 Apr 2015 17:52:33 +0200</pubDate>
<guid isPermaLink="false">http://nos.nl/l/787556</guid>
</item>
<item>
<title><![CDATA[Motorrijder kritiek na achtervolging politie]]></title>
<link>http://nos.nl/l/787537</link>
<enclosure type="image/jpeg" url="http://content.nos.nl/data/image/l/2015/04/25/787589.jpg" length="18679" />
<description><![CDATA[<p>In Rijswijk is een motorrijder van 18 zwaargewond geraakt bij een achtervolging door de politie. Zijn toestand noemt de politie "uitermate zorgelijk". </p><p>De man hield zich gisteren met drie andere motorrijders op bij het station van Rijswijk. Omdat ze opvielen door hun rijgedrag, ging de politie erheen. De vier stoven weg, waarop een motoragent de achtervolging inzette.</p><p>De 18-jarige man uit Den Haag kwam bij de achtervolging met enorme snelheid ten val, maar kwam overeind en reed weer weg. </p><h2>Stoplicht</h2><p>Even verderop verloor hij opnieuw de macht over het stuur, ramde een stoplicht, viel en stond niet meer op. De man is in kritieke toestand opgenomen in een ziekenhuis.</p><p>De andere drie motorrijders zijn doorgereden en zijn spoorloos. De politie verzoekt hun zich te melden. </p>]]></description>
<pubDate>Sat, 25 Apr 2015 16:26:07 +0200</pubDate>
<guid isPermaLink="false">http://nos.nl/l/787537</guid>
</item>
<item>
<title><![CDATA[Dodental Nepal boven de 1100; noodtoestand uitgeroepen]]></title>
<link>http://nos.nl/l/787533</link>
<enclosure type="image/jpeg" url="http://content.nos.nl/data/image/l/2015/04/25/787584.jpg" length="16660" />
<description><![CDATA[<p>In Nepal is de noodtoestand uitgeroepen. De regering kan daardoor het leger inzetten om onder meer te zoeken naar slachtoffers van <a href="http://nos.nl/artikel/2032333-honderden-doden-bij-zware-aardbeving-nepal.html">de zware aardbeving</a> van vanochtend. </p><p>De Nepalese politie heeft gezegd dat ruim 1100 mensen om het leven zijn gekomen. Een woordvoerder kan niet vertellen hoeveel in Kathmandu en hoeveel in de vallei bij de hoofdstad. Er zijn ook veel gewonden. </p><p>Nepal heeft ook om internationale hulp gevraagd. De minister van Informatie heeft gezegd dat de schade gigantisch is. Reddingswerkers zoeken nog steeds in het puin van ingestorte gebouwen naar slachtoffers. </p><p>Het Nederlandse Rode Kruis inventariseert welke hulp kan worden geboden. De hulporganisatie heeft giro 6868 geopend om geld in te zamelen voor de slachtoffers in de getroffen gebieden. Ook Save the Children heeft een banknummer opengesteld voor hulp: giro 809. </p><p>Het Indiase Rode Kruis heeft inmiddels hulpverleners naar de Nepalese hoofdstad Kathmandu gestuurd om mee te zoeken naar overlevenden. Die Rode Kruismedewerkers gaan ook bekijken of er behoefte is aan bijvoorbeeld medicijnen en drinkwater. </p><p>Het ministerie van Buitenlandse Zaken in Den Haag zegt dat er geen berichten zijn binnengekomen over Nederlandse slachtoffers. Nederlanders die in nood verkeren, worden opgeroepen zich te registreren via de site van Buitenlandse Zaken. </p><p>Het ministerie heeft een negatief reisadvies voor Nepal afgegeven. </p><h2>India en Tibet</h2><p>Het epicentrum van de beving, die een kracht van 7,8 op de schaal van Richter had, lag tussen Kathmandu en de westelijke stad Pokhara. </p><p>De zware schok veroorzaakte in het oostelijke deel van de Himalaya ook lawines, waaronder op de Mount Everest. In het basiskamp kwamen zeker acht mensen om die onder de sneeuw werden bedolven.</p><p>Ook in het noorden van India en in Tibet zijn slachtoffers gevallen door de aardbeving. Het dodental in India staat op 35 en in Tibet op vijf. Ook daar wordt gevreesd dat het aantal slachtoffers nog zal stijgen. </p>]]></description>
<pubDate>Sat, 25 Apr 2015 16:14:10 +0200</pubDate>
<guid isPermaLink="false">http://nos.nl/l/787533</guid>
</item>
<item>
<title><![CDATA[Zwartrijder met mes bedreigt conducteur met de dood]]></title>
<link>http://nos.nl/l/787523</link>
<enclosure type="image/jpeg" url="http://content.nos.nl/data/image/l/2015/04/25/787522.jpg" length="12469" />
<description><![CDATA[<p>Op het station van Tilburg is een man opgepakt die met een stanleymes zwaaide en een conducteur met de dood bedreigde. De man van 39 uit Tegelen was boos omdat de conducteur hem een boete had gegeven voor zwartrijden.</p><p>Het gebeurde vanochtend in de intercity van Venlo naar Den Haag. De zwartrijder moest een kaartje kopen en een boete betalen. Over dat laatste was de man boos. Hij wilde de conducteur een vuistslag geven, maar die kon op tijd wegduiken. </p><p>Later uitte de man doodsbedreigingen en zwaaide hij met een mes. De conducteur heeft aangifte gedaan. De zwartrijder moet binnenkort voor de politierechter verschijnen. </p>]]></description>
<pubDate>Sat, 25 Apr 2015 15:49:38 +0200</pubDate>
<guid isPermaLink="false">http://nos.nl/l/787523</guid>
</item>
<item>
<title><![CDATA[Brabantse ruziemaker bijt belager oor af]]></title>
<link>http://nos.nl/l/787495</link>
<enclosure type="image/jpeg" url="http://content.nos.nl/data/image/l/2015/04/25/787500.jpg" length="12236" />
<description><![CDATA[<p>Tijdens een ruzie in Roosendaal is bij een 21-jarige man uit Bergen op Zoom een oor afgebeten. Dat komt volgens de politie niet meer goed; het oor lag op de grond en kan niet meer worden aangezet. </p><p>De dader is vermoedelijk een 23-jarige man uit Roosendaal. Hij zou door het slachtoffer op straat zijn gestoken met een mes. Beide mannen zijn na behandeling van hun verwondingen aangehouden en zitten nu vast.</p><p>Meerdere mensen waren betrokken bij de vechtpartij. Het is niet duidelijk wat de aanleiding van de ruzie was. </p>]]></description>
<pubDate>Sat, 25 Apr 2015 14:35:13 +0200</pubDate>
<guid isPermaLink="false">http://nos.nl/l/787495</guid>
</item>
<item>
<title><![CDATA[Wegen naar bollenstreek vol door bloemencorso]]></title>
<link>http://nos.nl/l/787480</link>
<enclosure type="image/jpeg" url="http://content.nos.nl/data/image/l/2015/04/25/787509.jpg" length="21421" />
<description><![CDATA[<p>Het bloemencorso in de Bollenstreek trekt veel publiek. Rond het middaguur stond het verkeer op wegen naar de route vast. Rond 14.00 uur was er alleen nog overlast op de N208 bij Lisse.</p> <p>De optocht begon vanochtend in Noordwijk en trekt door de Bollenstreek langs onder meer de Keukenhof. Het corso komt rond 21.30 uur met verlichte praalwagens aan in Haarlem. </p> <p>Het is vandaag de 68e keer dat de stoet van muziekkorpsen en met tulpen, hyacinten en narcissen versierde praalwagens door het gebied trekt. Thema is dit jaar 200 jaar Koninkrijk. In de optocht reed onder meer een 'gouden koets' mee. </p> <p>Het gratis evenement brengt gemiddeld 1 miljoen mensen op de been, van wie de helft uit het buitenland. </p><h2>Regels</h2><p>De organisatie van het corso klaagde in aanloop naar vandaag <a href="http://nos.nl/artikel/2032318-bloemencorso-wordt-gek-van-de-regeltjes.html">over de grote regeldruk</a>. Die zou soms bizarre vormen aannemen. Door de extra eisen van gemeenten, zoals dat iedere praalwagen een zwaailicht moet hebben, stijgen de kosten volgens de organisatie met 85.000 euro.</p>]]></description>
<pubDate>Sat, 25 Apr 2015 14:18:41 +0200</pubDate>
<guid isPermaLink="false">http://nos.nl/l/787480</guid>
</item>
<item>
<title><![CDATA[Indonesië executeert Australiërs over drie dagen]]></title>
<link>http://nos.nl/l/787465</link>
<enclosure type="image/jpeg" url="http://content.nos.nl/data/image/l/2015/01/19/746292.jpg" length="15572" />
<description><![CDATA[<p>De twee Australische mannen die in Indonesië in de dodencel zitten voor drugsdelicten hebben te horen gekregen dat ze over drie dagen geëxecuteerd zullen worden.</p><p>De executie moet 72 uur van tevoren worden aangekondigd. De terechtstelling is al een aantal keer <a href="http://nos.nl/artikel/2025635-uitstel-executie-buitenlanders-in-indonesie.html">uitgesteld</a>, onder meer vanwege de nieuwe rechtszaak die de Australiërs probeerden te beginnen.</p><p>Er is veel internationale kritiek op Indonesië vanwege de doodvonnissen. Indonesië voltrekt sinds 2013 weer doodstraffen; in de vier jaar ervoor was de doodstraf opgeschort. </p><h2>Filipijnse vrouw</h2><p>Behalve de Australiërs zitten er nog acht mensen, onder wie zeven buitenlanders, in de dodencel. Een Filipijnse vrouw zou ook te horen hebben gekregen dat de executie doorgaat. Het lot van de anderen is niet bekend. </p><p>Gisteren werden buitenlandse <a href="http://nos.nl/artikel/2032175-ambassades-naar-indonesische-dodencel-geroepen.html">ambassades opgeroepen</a> vertegenwoordigers naar de gevangenis te sturen. De advocaten zeiden tegen Australische media dat ze weinig hoop meer hebben. </p>]]></description>
<pubDate>Sat, 25 Apr 2015 13:15:26 +0200</pubDate>
<guid isPermaLink="false">http://nos.nl/l/787465</guid>
</item>
<item>
<title><![CDATA[Uitgehongerde drugssmokkelaar eet cocaïne]]></title>
<link>http://nos.nl/l/787460</link>
<enclosure type="image/jpeg" url="http://content.nos.nl/data/image/l/2015/02/27/763700.jpg" length="8656" />
<description><![CDATA[<p>Een drugssmokkelaar heeft van de honger van zijn lading cocaïne gegeten. De man had al dagen geen eten gehad en trok daarom een pak cocaïne open, om de hongerpijn te verlichten. </p><p>De 35-jarige Brit was samen met twee andere smokkelaars in een luxe jacht onderweg van Venezuela naar Ierland. De partij cocaïne die ze vervoerden had een waarde van bijna 300 miljoen euro. </p><p>De reis ging niet voorspoedig; de boot liep tijdens de reis veel schade op en al snel kwam de bemanning zonder eten te zitten en raakte het water op. Ook brak een van de opvarenden zijn pols.</p><h2>Blij met arrestatie</h2><p>Het jacht dreef ruim 300 kilometer uit de kust van Ierland toen het door een schip van de marine werd onderschept. "De drie waren eigenlijk wel blij dat ze werden aangehouden", zegt een Ierse politieman.</p><p>De drie smokkelaars hebben celstraffen gekregen van acht tot tien jaar. In december was het brein achter de operatie al veroordeeld tot zestien jaar cel.</p>]]></description>
<pubDate>Sat, 25 Apr 2015 12:58:17 +0200</pubDate>
<guid isPermaLink="false">http://nos.nl/l/787460</guid>
</item>
<item>
<title><![CDATA['Het schudde steeds harder en harder']]></title>
<link>http://nos.nl/l/787459</link>
<enclosure type="image/jpeg" url="http://content.nos.nl/data/image/l/2015/04/25/787477.jpg" length="11658" />
<description><![CDATA[<p>"Ik was vanochtend op de markt koffie aan het drinken, toen alles begon te trillen." De Nederlandse vrijwilliger René Veldt was in de buurt van de Nepalese hoofdstad Kathmandu toen de <a href="http://nos.nl/artikel/2032333-zeker-honderd-doden-bij-zware-aardbeving-himalaya.html">verwoestende aardbeving</a> plaatsvond.</p><p>"Iedereen begon te rennen, er ontstond chaos", vertelt Veldt in het <i>NOS Radio 1 Journaal</i>. "Ook wij zochten snel een veilig heenkomen."</p><h2>Schade</h2><p>Veldt en zijn gezelschap vluchtten naar een weeshuis, waarvan ze wisten dat dat aardbevingsbestendig is. Ze bleven daardoor ongedeerd.</p><p>De schade in de omgeving van het weeshuis is groot, zegt Veldt. "Er zijn complete panden met de grond gelijkgemaakt. Er zijn alleen al hier vier, vijf doden in één pand. Het is heftig wat hier gebeurd is. Ik ben er echt enorm van geschrokken."</p><p>De Nederlandse bergbeklimmer Eric Arnold was tijdens de aardbeving in het basiskamp op de Mount Everest. "Liggend in mijn tent lijkt het alsof iemand aan mijn tent aan het schudden is", schrijft Arnold op <a href="http://www.ericarnold.nl/voorpagina/breaking-extra-update-aardbeving-en-lawine-in-basecamp-nepal-mteverest/">zijn weblog</a>.</p><p>Het duurde even voor de klimmer doorhad dat niet alleen zijn tent schudde, maar de hele berg. Toen hij zijn tent openritste, zag hij lawines naar beneden komen.</p><h2>Verschrikkelijke sneeuwman</h2><p>"De lawine vanaf de ene kant is gigantisch. Niet veel later realiseer ik mij dat de wolk het basiskamp gaat raken", schrijft Arnold. </p><p>Hij rende voor zijn leven, richting een grote tent. "Halverwege raakt de lawinewolk mij. (...) Mijn oren zijn tot de rand gevuld met sneeuw. In vijf seconden lijk ik de verschrikkelijke sneeuwman."</p><p>Arnold heeft de lawines overleefd, maar in het basiskamp zijn er zeker acht mensen door omgekomen.</p>]]></description>
<pubDate>Sat, 25 Apr 2015 12:57:39 +0200</pubDate>
<guid isPermaLink="false">http://nos.nl/l/787459</guid>
</item>
<item>
<title><![CDATA['Bernhard verbood oranje toetjes aan het hof']]></title>
<link>http://nos.nl/l/787454</link>
<enclosure type="image/jpeg" url="http://content.nos.nl/data/image/l/2015/04/25/787448.jpg" length="12555" />
<description><![CDATA[<p>Bij het huwelijksdiner van Willem III en Emma stond er mandarijnen-ijs op het menu. Prins Maurits liet wel eens tuinbonen in sinaasappelsap serveren. De Russische Anna Paulowna koos abrikozen voor haar <i>charlotte russe</i>. </p> <p>Keer op keer komen sinaasappels en de kleur oranje terug in de desserts aan het Nederlandse hof, ontdekte Lizet Kruyff. Ze schreef er samen met patissier Cees Holtkamp het boek <i>Oranje Toetjes</i> over; deels kookboek, deels culinair geschiedenisboek. </p> <p>"Ik mocht in het Koninklijk Huisarchief de menukaarten inzien waarop de hofmaarschalk bijhield wat er werd gegeten. Het viel echt op dat wanneer er grote diners waren, er altijd een oranje toetje op tafel stond." </p> <h2> Grootverbruiker sinaasappels </h2> <p>De traditie begon al bij Willem van Oranje zelf. Hoewel sinaasappels destijds een schaarse luxe waren, liet hij er om de dag wel een gerecht mee serveren. Voor het feest ter ere van de doop van zijn dochter bestelde hij er maar liefst vierhonderd. "Willem van Oranje was grootverbruiker. Het zijn echt enorme hoeveelheden." </p> <p>"Hij had het prinsdom Orange in 1544 geërfd en koppelde de kleur oranje echt aan die sinaasappels. En dat terwijl het er eigenlijk niets mee te maken had, Orange is afgeleid van de naam van een watergod, Arausio." </p> <p>Zijn opvolgers zetten de traditie voort. Voor belangrijke gasten werd er altijd wel een oranje toetje geserveerd, zoals abrikozenmousse of sinaasappelgelei.</p><h2>Zuikerkonstwerken </h2><p>Naast de sinaasappeltoetjes werd er ook gekozen voor andere culinaire hoogstandjes. Zo was het in de 16de eeuw gebruikelijk om toetjes op te dissen in de vorm van een landschap. Een salade werd een kasteeltuin, een toetje met merengue een sneeuwlandschap. </p><p>Ook 'zuikerkonstwerken' waren populair. Willem IV kreeg toen hij werd geïnstalleerd als erfheer van Vlissingen een enorm suikerwerk op tafel, met een Romeinse offerplaats, Neptunus met zeepaarden en een ruiterbeeldje van zichzelf, allemaal eetbaar.</p><p>Hoe kwetsbaar die suikerwerken waren, ondervond de stadhouder toen hij er eentje had meegenomen naar huis. "Een onhandige kamerdienaar, die het op bevel van de prins was gaan halen om het ons te tonen, heeft het in duizend stukken op de grond laten vallen", schreef zijn vrouw hun dochter later.</p><p>Voor prins Bernhard waren oranje toetjes echt taboe, zegt Kruyff. "Als Juliana en Bernhard de provincie ingingen, werden ze overvoerd met oranje toetjes. Overal waar ze kwamen waren oranje tompouces, oranje moorkoppen, noem maar op. Als ze thuiskwamen hadden ze het helemaal gehad en kwam er niets oranje meer op tafel. De laatste keer dat Bernhard officieel een oranje toetje heeft gegeten op een eigen feest, was bij zijn verloving."</p><p>Ook andere leden van het koningshuis hadden hun eigen niet-oranje favorieten. Koningin Sophie nam uit Duitsland een recept mee voor aalbessentaart. Prinses Beatrix wist bij Hotel Sacher het originele recept voor sachertorte los te krijgen. De Franse topkok Escoffier bedacht speciaal voor Wilhelmina "fraise wilhelmine".</p><p>Zelf vond Kruyff, die alle toetjes in het boek uitprobeerde, de pistachecrème van stadhouder Willem III een ontdekking. De vergeten lekkernij wordt gemaakt met gesuikerde nootjes. "Ik had er nog nooit van gehoord. Je denkt eigenlijk dat het een soort pindakaas wordt, maar het is verrassend lekker. Niet oranje, maar het stond regelmatig op het menu."</p>]]></description>
<pubDate>Sat, 25 Apr 2015 12:45:13 +0200</pubDate>
<guid isPermaLink="false">http://nos.nl/l/787454</guid>
</item>
<item>
<title><![CDATA[Mitrailleur voor Nederlandse F-16-piloot boven Irak]]></title>
<link>http://nos.nl/l/787447</link>
<enclosure type="image/jpeg" url="http://content.nos.nl/data/image/l/2015/04/25/787446.jpg" length="15131" />
<description><![CDATA[<p>Nederlandse F-16-piloten hebben sinds kort tijdens vluchten boven IS-gebied een mitrailleur mee voor extra beveiliging. Het gaat om een MP9, een kleine mitrailleur met dertig patronen. Eerst hadden de piloten alleen zogenoemd enkel-schot pistool in de standaarduitrusting.</p><p>Het ministerie van Defensie bevestigt dat het "overlevingspakket" is aangepast aan de huidige veiligheidssituatie. "De piloten moeten veilig kunnen opereren", aldus Defensie.</p><p>De mitrailleur is klein, waardoor hij gemakkelijk in de cockpit past. </p><h2>Schietstoel</h2><p>De MP9 vuurt patronen automatisch af, in tegenstelling tot een enkel-schot pistool. Als een F-16-vliegtuig geraakt wordt en de piloot komt via de schietstoel terecht in vijandig gebied met IS-strijders, kan hij zich beter verdedigen. </p><p>Volgens Defensie heeft de extra bewapening geen relatie met de <a href="http://nos.nl/artikel/2017102-jordaanse-is-gijzelaar-levend-verbrand.html">moord</a> op de Jordaanse vlieger Moaz al-Kasasbeh in februari. Hij werd door IS-strijders gevangen genomen en levend verbrand. Eind 2014 is het besluit al genomen.</p><p>Vanuit Jordanië voeren zes Nederlandse F-16's vluchten uit boven Irak. </p>]]></description>
<pubDate>Sat, 25 Apr 2015 12:36:36 +0200</pubDate>
<guid isPermaLink="false">http://nos.nl/l/787447</guid>
</item>
<item>
<title><![CDATA[Syrische rebellen nemen Jisr al-Shughour in]]></title>
<link>http://nos.nl/l/787433</link>
<enclosure type="image/jpeg" url="http://content.nos.nl/data/image/l/2014/10/28/730154.jpg" length="17305" />
<description><![CDATA[<p>Islamitische opstandelingen hebben grote delen van de stad Jisr al-Shughour in het noordwesten van Syrië veroverd. Dat is voor het eerst sinds vier jaar geleden de Syrische burgeroorlog uitbrak. </p><p>De stad, vlak bij de Turkse grens, stond bekend als een bolwerk van de regering-Assad. Jisr al-Shughour is van strategisch belang, want de stad ligt aan de weg tussen havenstad Latakia en Aleppo.</p><p>Volgens het Syrisch Observatorium voor de Mensenrechten hebben rebellen, onder meer van de aan al-Qaida gelieerde terreurbeweging al-Nusra, de stad ingenomen na dagenlange, zware gevechten. </p>]]></description>
<pubDate>Sat, 25 Apr 2015 12:11:02 +0200</pubDate>
<guid isPermaLink="false">http://nos.nl/l/787433</guid>
</item>
<item>
<title><![CDATA[Aardbeving treft ook India, Tibet en Bangladesh]]></title>
<link>http://nos.nl/l/787431</link>
<enclosure type="image/jpeg" url="http://content.nos.nl/data/image/l/2015/04/25/787445.jpg" length="23131" />
<description><![CDATA[<p>De aardbeving <a href="http://nos.nl/artikel/2032333-honderden-doden-bij-zware-aardbeving-nepal.html">die Kathmandu heeft getroffen</a>, heeft tot doden en gewonden geleid in de hele Himalayaregio. Door lawines zijn op de Mount Everest ten minste acht mensen gedood. De lichamen zijn geborgen, maar het is niet duidelijk hoeveel mensen er nog vermist zijn.</p><p>In Bangladesh zijn twee doden gevallen en honderd gewonden, in Tibet zijn zes mensen gedood. In India zijn zeker twintig mensen om het leven gekomen. Tientallen raakten gewond. </p><p>De aardbeving is tot in New Delhi gevoeld, 800 kilometer verder. Ook in Lahore, Pakistan, 1140 kilometer van Kathmandu is de beving gevoeld.</p><h2>Lawines</h2><p>Ten minste dertig mensen zijn gewond geraakt door de lawines op de Mount Everest. Het basiskamp lijkt niet geraakt, maar het is onbekend hoeveel mensen de berg aan het beklimmen waren toen de lawine naar beneden kwam. De communicatie met het afgelegen gebied is erg moeizaam.</p><p>Op Twitter laat een bergbeklimmer op de Mount Everest weten dat hij moest rennen voor zijn leven. Volgens hem zijn er nog veel mensen hoger op de berg.</p>]]></description>
<pubDate>Sat, 25 Apr 2015 12:03:26 +0200</pubDate>
<guid isPermaLink="false">http://nos.nl/l/787431</guid>
</item>
<item>
<title><![CDATA[Patrouillerende bergers verminderen files rond Rotterdam]]></title>
<link>http://nos.nl/l/787422</link>
<enclosure type="image/jpeg" url="http://content.nos.nl/data/image/l/2015/04/25/787423.jpg" length="18385" />
<description><![CDATA[<p>Op de ring van Rotterdam is de aanrijtijd van bergingsvoertuigen de helft minder dan op andere plekken in het land. Dat komt doordat bergers tijdens de spits op de ring patrouilleren. Andere steden overwegen die aanpak over te nemen. </p><p>Landelijk is de aanrijtijd van bergers gemiddeld 14 minuten. Rond Rotterdam lag die altijd al lager, op 9,5 minuten. Door een nieuwe aanpak is die het afgelopen jaar teruggebracht naar 6,5 minuten, <a href="http://www.ad.nl/ad/nl/1038/Rotterdam/article/detail/3980090/2015/04/25/Bergers-zijn-nu-nog-sneller-bij-incidenten.dhtml">meldt het AD</a>.</p><p>Voorheen reden er al bergers op delen van de ring, maar Rijkswaterstaat stopte daarmee vanwege bezuinigingen. Een jaar geleden is het patrouilleren hervat, nu op de hele ring. Het Rijk betaalt de helft van de 350.000 euro die dat jaarlijks kost. Het Havenbedrijf betaalt de andere helft. </p><h2>File voorkomen</h2><p>Auto's met pech of schade veroorzaken vaak lange files op de ring. Volgens een onderzoek voorkomt elke minuut dat een voertuig eerder wordt geborgen vier minuten file. </p><p>Verschillende regio's zijn bezig met experimenten om incidenten sneller aan te pakken en zo files te voorkomen. In Amsterdam staan de bergers paraat bij de ring en daar overwegen ze de Rotterdamse aanpak over te nemen. </p>]]></description>
<pubDate>Sat, 25 Apr 2015 11:31:20 +0200</pubDate>
<guid isPermaLink="false">http://nos.nl/l/787422</guid>
</item>
<item>
<title><![CDATA[Ongeluk op A12 door motorrijders Satudarah]]></title>
<link>http://nos.nl/l/787417</link>
<enclosure type="image/jpeg" url="http://content.nos.nl/data/image/l/2014/10/28/740319.jpg" length="16702" />
<description><![CDATA[<p>Op de A12 bij Gouda is een ongeluk gebeurd met vijf auto's. De auto's botsten op elkaar in de staart van een file, die werd veroorzaakt door langzaam rijdende motorrijders van motorclub Satudarah. </p><p>Twee mensen raakten gewond. Hoe zij eraan toe zijn, is niet duidelijk. Er waren geen Satudarah-leden bij het ongeluk betrokken. </p><p>Het ongeluk gebeurde tussen Woerden en Gouda. De weg was enige tijd afgesloten, maar is inmiddels weer open.</p><h2>Ride out </h2><p>De motorrijders waren onderweg naar Moordrecht. Daar verzamelen zich vandaag Satudarah-leden uit het hele land, voor een zogenoemde <i>ride out</i>. </p><p>Honderden Satudarah-leden rijden vanmiddag van Moordrecht, waar Satudarah is opgericht, naar Apeldoorn. Daar herdenken ze het uitroepen van de Republiek der Zuid-Molukken, 65 jaar geleden. </p><p>De <i>ride out</i> wordt begeleid door de politie, maar het evenement veroorzaakt nu dus al verkeersoverlast. De Satudarah-leden rijden in grote groepen langzaam over de weg. </p>]]></description>
<pubDate>Sat, 25 Apr 2015 11:06:23 +0200</pubDate>
<guid isPermaLink="false">http://nos.nl/l/787417</guid>
</item>
</channel></rss>
